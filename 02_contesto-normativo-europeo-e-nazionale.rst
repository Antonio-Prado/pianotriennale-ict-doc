Contesto normativo europeo e nazionale
======================================

La strategia europea
--------------------

Il Piano Triennale 2017 - 2019, approvato dal Presidente del Consiglio il 31
maggio 2017, ha rappresentato la prima attuazione della programmazione
dell’Unione Europea e dell’Agenda digitale europea che gli Stati membri sono
chiamati a realizzare per soddisfare le aspettative dei cittadini e delle
imprese per servizi pubblici digitali semplici ed efficaci e attuare, in tal
modo, la trasformazione digitale.

Sia nella prima edizione del Piano Triennale, sia in questa edizione, riferita
al triennio 2019 - 2021, si è tenuto conto della strategia decennale dell’Unione
Europea per la crescita e l’occupazione “Europa 2020”.

L’Agenda digitale europea costituisce una delle sette iniziative Faro della
strategia “Europa 2020” e si propone di sfruttare al meglio il potenziale delle
tecnologie ICT per favorire l’innovazione, la crescita economica e il progresso.

La trasformazione digitale del Paese non può prescindere dalla realizzazione del
mercato unico europeo per una crescita intelligente, sostenibile e inclusiva. In
tale ambito, la strategia della Commissione Europea ha tre obiettivi:

- migliorare l’accesso online ai beni e servizi in tutta Europa per i
  consumatori e le imprese, al fine di abbattere le barriere che bloccano
  l’attività online attraverso le frontiere;

- creare un contesto favorevole affinché le reti e i servizi digitali possano
  svilupparsi mediante la disponibilità di infrastrutture e di servizi ad alta
  velocità, protetti e affidabili, sostenuti da condizioni regolamentari
  propizie all’innovazione, agli investimenti, alla concorrenza leale e alla
  parità di condizioni;

- massimizzare il potenziale di crescita dell’economia digitale europea,
  attraverso investimenti nelle infrastrutture e tecnologie ICT, nel *cloud
  computing* e nei *big data*, nella ricerca e nell’innovazione per rafforzare
  la competitività industriale e nel miglioramento dei servizi pubblici,
  dell’inclusione e delle competenze.

Nel 2017, a metà del suo mandato, la Commissione ha fatto il punto sui progressi
e ha individuato proprio nel mercato unico digitale la principale risorsa
dell’Europa nell’economia e nella società. A tal fine, la Commissione Europea
promuove ulteriori azioni su piattaforme online, economia dei dati e
*cybersecurity*.

I contenuti del nuovo Piano Triennale sono pienamente coerenti anche con la
“Dichiarazione Ministeriale sull’*eGovernment*”, sottoscritta dall’Italia a
Tallinn nell’ottobre 2017, a distanza di otto anni dalla “Dichiarazione di Malmö
sull’*eGovernment*” (novembre 2009). Con la Dichiarazione di Tallinn, i
Paesi firmatari rinnovano il proprio impegno politico su alcune priorità
significative, volte ad assicurare servizi pubblici digitali di elevata qualità
e incentrati sull’utente e servizi pubblici transfrontalieri interconnessi per
le imprese.

Il nostro Paese e gli altri Stati membri confermano così la volontà di attuare
principi e obiettivi *dell’eGovernment Action Plan* 2016 - 2020, che già
sosteneva l’accelerazione della trasformazione digitale dei governi a tutti i
livelli - nazionale, regionale e locale - ed enunciava i criteri base che le
amministrazioni degli Stati membri devono porre a fondamento delle proprie
politiche interne.

In particolare, venivano fissati alcuni principi, cui si è fatto cenno nel
Capitolo 1, il cui obiettivo è di aumentare la diffusione di servizi digitali,
anche transfrontalieri. Servizi più semplici e più sicuri, accessibili e
inclusivi, orientati all’utente e progettati affinché ai cittadini e alle
imprese non sia richiesto di fornire informazioni e dati che le pubbliche
amministrazioni già possiedono nei loro archivi.

Per un approfondimento si riportano, in :ref:`tabella 2.1<strategie-europee>`, i
riferimenti alla documentazione relativa alle strategie descritte:

.. table:: Riferimenti alle strategie europee
   :name: strategie-europee

   +-----------------------------------------------------------------+--------------------------------------------------------------------------+
   | Strategia europea                                               | Oggetto                                                                  |
   +=================================================================+==========================================================================+
   | `Europa 2020 <https://eur-lex.europa.eu/legal-                  | Una strategia per una crescita intelligente, sostenibile e inclusiva.    |
   | content/IT/TXT/PDF/?uri=CELEX:52010DC2020&from=it>`__           |                                                                          |
   +-----------------------------------------------------------------+--------------------------------------------------------------------------+
   | `Agenda digitale europea <https://eur-lex.europa.eu/legal-      | Definisce una prospettiva per raggiungere alti livelli di occupazione,   |
   | content/IT/TXT/PDF/?uri=CELEX:52010DC0245&from=en>`__           | produttività e coesione sociale e un’economia a basse emissioni di       |
   |                                                                 | carbonio, da attuare tramite azioni concrete a livello di UE e di Stati  |
   |                                                                 | membri.                                                                  |
   +-----------------------------------------------------------------+--------------------------------------------------------------------------+
   | `Strategia per il mercato unico europeo <https://eur-           | Documento che detta indicazioni su come migliorare l’accesso online ai   |
   | lex.europa.eu/legal-                                            | beni e servizi in tutta Europa, creare un contesto favorevole a reti e   |
   | content/IT/TXT/PDF/?uri=CELEX:52015DC0192&from=EN.>`__          | servizi digitali e massimizzare il potenziale di crescita dell’economia  |
   |                                                                 | digitale europea.                                                        |
   +-----------------------------------------------------------------+--------------------------------------------------------------------------+
   | `Revisione intermedia dell’attuazione della strategia per il    | Documento di revisione della strategia che valuta i progressi compiuti   |
   | mercato unico digitale - Un mercato unico digitale connesso per | nella realizzazione del mercato unico digitale, identifica gli obiettivi |
   | tutti <https://eur-lex.europa.eu/legal-                         | principali e indirizza nuove attività e azioni europee alla luce della   |
   | content/EN/TXT/?qid=1496330315823&uri=CELEX:52017DC0228>`__     | trasformazione digitale.                                                 |
   +-----------------------------------------------------------------+--------------------------------------------------------------------------+
   | `Piano d’azione dell’UE per l’eGovernment 2016 - 2020 <https    | L’obiettivo è quello di accelerare la trasformazione digitale della      |
   | ://eur-lex.europa.eu/legal-                                     | pubblica amministrazione                                                 |
   | content/IT/TXT/?uri=CELEX:52016DC0179>`__                       |                                                                          |
   +-----------------------------------------------------------------+--------------------------------------------------------------------------+
   | `Dichiarazione di Tallin 2017 <https://ec.europa.eu/digital-    | Nuovo impegno politico a livello dell’UE in merito a priorità            |
   | single-market/en/news/ministerial-declaration-egovernment-      | significative per garantire servizi pubblici digitali di elevata         |
   | tallinn-declaration>`__                                         | qualità, incentrati sull’utente per i cittadini e servizi pubblici       |
   |                                                                 | transfrontalieri, senza soluzione di continuità per le imprese.          |
   +-----------------------------------------------------------------+--------------------------------------------------------------------------+

Il Piano Triennale 2019 - 2021 promuove azioni basate su alcuni aspetti
architetturali e tecnologici definiti da regole europee di interoperabilità.

Ci si riferisce, a livello generale, al nuovo EIF - *European Interoperability
Framework*, oggetto della Comunicazione (COM (2017)134) adottata dalla
Commissione europea il 23 marzo 2017.

A livello settoriale, si fa riferimento all’insieme delle norme dell’UE sul
coordinamento della sicurezza sociale, che consentono alle istituzioni di tutta
l’UE di scambiare le informazioni più rapidamente e in sicurezza, come avviene
attraverso il sistema informatico EESSI - *Electronic Exchange of Social
Security Information*. Ulteriore esempio è costituito dal recepimento della
direttiva INSPIRE sulla condivisione dei dati territoriali.

Il Piano Triennale 2019 - 2021 si pone in piena coerenza con il quadro normativo
europeo, tenendo conto delle norme in materia di identificazione elettronica e
servizi fiduciari per le transazioni elettroniche nel mercato interno, contenute
nel Regolamento UE n. 910/2014 eIDAS - *Electronic Identification,
Authentication and Trust Services*.

Inoltre, il Piano è coerente con il Regolamento UE n. 2016/679 in materia di
protezione delle persone fisiche con riguardo al trattamento dei dati personali
e norme relative alla circolazione di tali dati nel rispetto dei diritti e delle
libertà fondamentali e promuove la protezione dei dati fin dalla progettazione e
per configurazione predefinita dei servizi digitali delle amministrazioni
pubbliche.

Sullo specifico tema dell’accessibilità e dell’inclusione, va menzionata la
Direttiva EU 2016/2102 relativa all’accessibilità dei siti web e delle
applicazioni mobili degli enti pubblici.

Per un approfondimento si riportano, in :ref:`tabella
2.2<riferimenti-regole-europee>`, i riferimenti alla documentazione relativa
alle regole europee citate:

.. table:: Riferimenti alle regole europee
   :name: riferimenti-regole-europee

   +----------------------------------------------------------------------------+---------------------------------------------------------------+
   | Regole europee                                                             | Oggetto                                                       |
   +============================================================================+===============================================================+
   | `EIF - European Interoperability Framework <https://eur-                   | Il quadro fornisce orientamenti specifici su come istituire   |
   | lex.europa.eu/legal- content/EN/TXT/?uri=COM:2017:134:FIN>`__              | servizi pubblici digitali interoperabili                      |
   +----------------------------------------------------------------------------+---------------------------------------------------------------+
   | `EESSI - Electronic Exchange of Social Security Information                | Con il sistema informativo EESSI si producono vantaggi per i  |
   | <http://ec.europa.eu/social/main.jsp?catId=869&langId=en>`__               | cittadini in termini di maggiore rapidità nella gestione      |
   |                                                                            | delle prestazioni, calcolo e pagamento delle stesse           |
   +----------------------------------------------------------------------------+---------------------------------------------------------------+
   | `Regolamento UE n. 910/2014 eIDAS - Electronic Identification,             | Stabilisce condizioni per il riconoscimento reciproco in      |
   | Authentication and Trust Services <https://eur-lex.europa.eu/legal-        | ambito di identificazione elettronica e le regole comuni per  |
   | content/EN/TXT/?uri=uriserv:OJ.L_.2014.257.01.0073.01.ENG>`__              | le firme elettroniche, l’autenticazione web e i relativi      |
   |                                                                            | servizi fiduciari per le transazioni elettroniche             |
   +----------------------------------------------------------------------------+---------------------------------------------------------------+
   | `Regolamento UE n. 2016/679 relativo alla protezione delle persone fisiche | Delinea un quadro più solido e coerente in materia di privacy |
   | con riguardo al trattamento dei dati personali, nonché alla libera         | e intende rafforzare la certezza giuridica e operativa per le |
   | circolazione di tali dati e che abroga la direttiva 95/46/CE <https://eur- | persone fisiche, gli operatori economici e per le autorità    |
   | lex.europa.eu/legal- content/IT/TXT/?uri=uriserv:OJ.L_.2016.119.01.0001.01 | pubbliche                                                     |
   | .ITA&toc=OJ:L:2016:119:TOC>`__                                             |                                                               |
   +----------------------------------------------------------------------------+---------------------------------------------------------------+
   | `Direttiva EU 2016/2102 relativa all’accessibilità dei siti web e delle    | Gli enti pubblici adottano le misure necessarie per rendere   |
   | applicazioni mobili degli enti pubblici <https://eur-lex.europa.eu/legal-  | più accessibili i loro siti web e le loro applicazioni mobili |
   | content/IT/TXT/?uri=CELEX:32016L2102>`__                                   | di modo che siano percepibili, utilizzabili, comprensibili e  |
   |                                                                            | solidi                                                        |
   +----------------------------------------------------------------------------+---------------------------------------------------------------+

L’architettura proposta a livello nazionale dal Piano Triennale 2019 - 2021 non
può prescindere dall’architettura definita a livello europeo di erogazione dei
servizi attraverso Programmi gestiti direttamente dall’Unione Europea. Tra
questi, il Programma europeo CEF Telecom, il Programma “ISA² *Interoperability
Solutions for European Public Administrations*” (che sostiene lo sviluppo di
soluzioni digitali che consentano alle amministrazioni pubbliche, alle imprese e
ai cittadini in Europa di beneficiare di servizi pubblici interoperabili
transfrontalieri e intersettoriali), il Programma “Horizon 2020”, il “*Justice
Programme*” relativo al periodo 2014 - 2020 e lo “*Structural Reform Support
Programme* - SRSP” (che fornisce un supporto su misura a tutti i paesi dell’UE
per le loro riforme istituzionali, amministrative e di crescita).

Oltre ai Programmi a gestione diretta, vi sono quelli a gestione concorrente, a
valere sui fondi Strutturali e di Investimento Europei 2014 - 2020, nei quali le
funzioni di esecuzione dei Programmi stessi sono affidate agli Stati membri, che
le esercitano nel quadro dell’impostazione strategica e della sorveglianza
esercitata dalla Commissione.

Tra questi, si segnala il Programma Operativo Nazionale (PON) “*Governance* e
Capacità Istituzionale”, principale strumento per attuare le priorità
strategiche in materia di rafforzamento e innovazione della Pubblica
Amministrazione, concordate tra l’Italia e la Commissione Europea e contenute
nell’Accordo di Partenariato 2014 - 2020, adottato il 29 ottobre 2014 dalla
Commissione Europea con la decisione C (2014) 8021.

Per un approfondimento, in :ref:`tabella 2.3<programmi-cofinanziamento-ue>` si
riportano i riferimenti alla documentazione relativa ai citati Programmi:

.. table:: Sintesi dei programmi che prevedono un cofinanziamento da parte
   dell’Unione Europea
   :name: programmi-cofinanziamento-ue

   +-----------------------------------------------------------------+--------------------------------------------------------------------------+
   | Programmi                                                       | Oggetto                                                                  |
   +=================================================================+==========================================================================+
   | `Connecting Europe Facility (CEF) Telecom                       | È lo strumento finanziario fondamentale per promuovere la crescita,      |
   | <https://ec.europa.eu/inea/en/connecting-europe-facility>`__    | l’occupazione e la competitività attraverso investimenti                 |
   |                                                                 | infrastrutturali mirati a livello europeo nel settore delle              |
   |                                                                 | telecomunicazioni e dei servizi digitali                                 |
   +-----------------------------------------------------------------+--------------------------------------------------------------------------+
   | `ISA² Interoperability solutions for European Public            | Il programma mira a promuovere soluzioni di interoperabilità tra         |
   | Administrations <https://ec.europa.eu/isa2/isa2_en>`__          | pubbliche amministrazioni della UE                                       |
   +-----------------------------------------------------------------+--------------------------------------------------------------------------+
   | `Horizon 2020 <http://ec.europa.eu/programmes/horizon2020/>`__  | Sostiene i progetti di ricerca scientifica e di innovazione nel periodo  |
   |                                                                 | 2014 - 2020                                                              |
   +-----------------------------------------------------------------+--------------------------------------------------------------------------+
   | `Justice Programme <https://eur-lex.europa.eu/legal-            | Sostiene progetti per proseguire lo sviluppo di uno spazio europeo di    |
   | content/EN/TXT/?qid=1398443724131&uri=CELEX:32013R1382>`__      | giustizia promuovendo la cooperazione giudiziaria in materia civile e    |
   |                                                                 | penale                                                                   |
   +-----------------------------------------------------------------+--------------------------------------------------------------------------+
   | `Structural Reform Support Programme - SRSP                     | Fornisce assistenza volontaria agli Stati membri per la preparazione e   |
   | <https://ec.europa.eu/info/funding-tenders/funding-             | l’attuazione di riforme amministrative e strutturali a sostegno della    |
   | opportunities/funding-programmes/overview-funding-programmes    | crescita                                                                 |
   | /structural-reform-support-programme-srsp_en>`__                |                                                                          |
   +-----------------------------------------------------------------+--------------------------------------------------------------------------+
   | `Decisione C(2014) 8021 della Commissione Europea - Accordo di  | Programmazione nazionale dei Fondi Strutturali e di Investimento europei |
   | Partenariato Italia 2014 - 2020 adottato il 29 ottobre 2014 <http | assegnati all’Italia per la programmazione 2014 - 2020                 |
   | ://www.agenziacoesione.gov.it/opencms/%20export/sites/dps/it/Ac |                                                                          |
   | cordoPartenariato/DECISION_PA_Italia.pd>`__                     |                                                                          |
   +-----------------------------------------------------------------+--------------------------------------------------------------------------+
   | `PON “Governance e Capacità Istituzionale”                      | Sostiene il paese nello sviluppo, nel miglioramento e nel rafforzamento  |
   | <http://www.pongovernance1420.gov.it/it/programma/>`__          | della capacità amministrativa e istituzionale, in linea con gli          |
   |                                                                 | obiettivi della Strategia Europa 2020                                    |
   +-----------------------------------------------------------------+--------------------------------------------------------------------------+

Al fine di supportare le amministrazioni pubbliche nell’attività di attuazione
delle misure previste dal Piano Triennale 2019 - 2021 si segnala il documento
della Commissione “`eGovernment in local and regional administrations: guidance,
tools and funding for implementation
<https://ec.europa.eu/digital-single-market/en/news/egovernment-local-and-regional-administrations-guidance-tools-and-funding-implementation>`__”,
una guida che può aiutare le amministrazioni locali e regionali a trovare e
utilizzare finanziamenti UE per *l’eGovernment*, in linea con i principi e le
priorità stabiliti nel citato Piano d’azione per l’*eGovernment* 2016 - 2020.

La strategia digitale nazionale, per essere pienamente efficace, deve essere
caratterizzata da una forte componente locale, cruciale per la fornitura dei
servizi ai cittadini. Le amministrazioni locali e regionali, infatti, svolgono
un ruolo importante sia nella modernizzazione delle amministrazioni e dei
servizi in settori importanti per la società, sia nell’assumersi la
responsabilità di fornire direttamente ai cittadini servizi concepiti per
soddisfare le loro aspettative.

Il 2017 - 2019 aveva già messo l’accento sulla necessità, per la sua attuazione,
di una stretta collaborazione tra il livello europeo, nazionale e locale.

Il nuovo Piano 2019 - 2021 riafferma tale impostazione promuovendo un intervento
da parte delle amministrazioni locali affinché esse elaborino piani strategici,
coerenti con la visione europea e nazionale. Per conseguire concretamente questo
obiettivo, l’Agenzia sensibilizza e accompagna gli enti locali nel reperimento
delle risorse necessarie per contribuire a realizzare la trasformazione
digitale.

Il contesto normativo italiano
------------------------------

La strategia nazionale, come detto, è dettagliata nella “Strategia per la
crescita digitale 2014 - 2020” e nel “Piano Nazionale per la Banda Ultralarga”,
è conforme all’Agenda digitale europea ed è aderente al dettato normativo
nazionale, definito in primo luogo dal “Codice dell’amministrazione digitale”
(CAD) (decreto legislativo n. 82 del 7 marzo 2005 e s.m.i.).

Il CAD stabilisce che le pubbliche amministrazioni si debbano organizzare
utilizzando le tecnologie dell’informazione e della comunicazione per la
realizzazione degli obiettivi di efficienza, efficacia, economicità,
imparzialità, trasparenza, semplificazione e partecipazione, nel rispetto dei
principi di uguaglianza e di non discriminazione, per l’effettivo riconoscimento
dei diritti digitali dei cittadini e delle imprese.

Il CAD, come modificato dal decreto legislativo 13 dicembre 2017, n. 217,
costituisce la principale fonte normativa e fornisce il contesto di riferimento
per la definizione e l’attuazione del Piano Triennale 2019 - 2021 ai fini della
realizzazione del processo di trasformazione digitale delle amministrazioni.
Tale processo coinvolge non solo l’informatica ma anche l’organizzazione e la
comunicazione.

Con l’articolo 12, il CAD definisce le norme generali per l’uso delle tecnologie
dell’informazione e delle comunicazioni nell’azione amministrativa. Introduce e
regola le figure del Responsabile per la transizione al digitale e del Difensore
civico digitale (articolo 17); disciplina il procedimento e il fascicolo
informatico.

Le amministrazioni pubbliche sono obbligate a gestire i procedimenti
amministrativi utilizzando le tecnologie dell’informazione e della comunicazione
e a fornire gli opportuni servizi di interoperabilità o integrazione. Il
fascicolo informatico deve essere realizzato garantendo la possibilità di essere
direttamente consultato e alimentato da tutte le amministrazioni coinvolte nel
procedimento e dagli interessati.

Rivestono particolare importanza le norme che disciplinano i diritti digitali di
cittadini e imprese e definiscono alcuni strumenti per il loro esercizio quali,
ad esempio:

- l’articolo 3-bis sull’identità digitale (Sistema pubblico di Identità digitale
  – SPID) e il domicilio digitale all’interno dell’Anagrafe Nazionale della
  popolazione residente – ANPR);

- l’articolo 5 che riguarda l’effettuazione di pagamenti con modalità
  informatiche attraverso la Piattaforma per l’effettuazione dei pagamenti –
  pagoPA;

- l’articolo 7 relativo al diritto degli utenti a servizi online semplici e
  integrati;

- gli artt. 8 e 9 che disciplinano rispettivamente l’alfabetizzazione
  informatica dei cittadini e la connettività alla rete Internet negli uffici e
  luoghi pubblici.

All’Agenzia per l’Italia Digitale, istituita con il decreto legislativo n.
83/2012, spetta la programmazione e il coordinamento delle attività delle
amministrazioni per l’uso delle tecnologie dell’informazione e della
comunicazione attraverso l’elaborazione (anche sulla base dei dati e delle
informazioni acquisiti dai soggetti obbligati all’attuazione del CAD) del Piano
Triennale.

Per quanto riguarda la realizzazione delle attività che le pubbliche
amministrazioni devono porre in essere, assume rilievo l’emanazione da parte di
AGID di linee guida contenenti regole, standard e guide tecniche, di indirizzo,
vigilanza e controllo sull’attuazione e sul rispetto di quanto previsto dal
Codice dell’amministrazione digitale.

La legge 28 dicembre 2015, n. 208 (Legge di stabilità 2016), all’articolo 1,
comma 513, ribadisce che spetta all’Agenzia per l’Italia Digitale predisporre il
Piano Triennale per l’informatica nella Pubblica Amministrazione, approvato dal
Presidente del Consiglio dei Ministri o dal Ministro delegato, e fissa un
principio importante: i risparmi generati dalle amministrazioni in materia di
razionalizzazione della spesa ICT devono essere utilizzati prioritariamente per
investimenti in materia di innovazione tecnologica.

In :ref:`tabella 2.4<quadro-normativo-sintesi>` sono riportate le principali
norme che, oltre al Codice dell’amministrazione digitale, contribuiscono a
definire il quadro di riferimento normativo per il Piano Triennale 2019 - 2021.

.. table:: Quadro normativo di sintesi
   :name: quadro-normativo-sintesi

   +----------------------------------------------------------------------------+---------------------------------------------------------------+
   | Norma                                                                      | Oggetto                                                       |
   +============================================================================+===============================================================+
   | `D.Lgs. 23 gennaio 2002, n. 10 <http://www.normattiva.it/uri-              | Firme elettroniche                                            |
   | res/N2Ls?urn:nir:stato:decreto.legge:2002-23-01;10>`__                     |                                                               |
   +----------------------------------------------------------------------------+---------------------------------------------------------------+
   | `D.Lgs. 7 marzo 2005, n. 82 e s.m.i. modificato dal D. Lgs. 13 dicembre    | Codice dell’amministrazione digitale                          |
   | 2017, n. 217 <http://www.normattiva.it/uri-                                |                                                               |
   | res/N2Ls?urn:nir:stato:decreto.legge:2005-07-03;82>`__                     |                                                               |
   +----------------------------------------------------------------------------+---------------------------------------------------------------+
   | `D.Lgs. 13 dicembre 2017, n. 217 <http://www.normattiva.it/uri-            | Modifica l’articolo 1 della L. 11 dicembre 2016, n. 232       |
   | res/N2Ls?urn:nir:stato:decreto.legge:2017-13-12;217>`__                    |                                                               |
   +----------------------------------------------------------------------------+---------------------------------------------------------------+
   | `D.L. 22 giugno 2012, n. 83 <http://www.normattiva.it/uri-                 | Istituzione Agenzia per l’Italia Digitale sottoposta ai       |
   | res/N2Ls?urn:nir:stato:decreto.legge:2012-22-06;83>`__                     | poteri di indirizzo e vigilanza del Presidente del Consiglio  |
   |                                                                            | dei Ministri o del Ministro delegato.                         |
   +----------------------------------------------------------------------------+---------------------------------------------------------------+
   | `DPCM 8 gennaio 2014 <http://www.gazzettaufficiale.it/atto/serie_generale/ | Approvazione Statuto Agenzia per l’Italia Digitale che, tra i |
   | caricaDettaglioAtto/originario?atto.dataPubblicazioneGazzetta=2014-02-14&a | vari compiti ha anche quello di redigere il Piano Triennale   |
   | tto.codiceRedazionale=14A01008>`__                                         | dell’informatica nella Pubblica Amministrazione. AGID         |
   |                                                                            | definisce i principali interventi per la sua realizzazione,   |
   |                                                                            | il monitoraggio annuale e lo stato della sua realizzazione    |
   |                                                                            | rispetto all’Agenda digitale europea.                         |
   +----------------------------------------------------------------------------+---------------------------------------------------------------+
   | `D.L. 9 febbraio 2012, n.5 e D.L. 18 ottobre 2012, n. 179                  | Agenda digitale italiana                                      |
   | <http://www.normattiva.it/uri-res/N2Ls?urn:nir:stato:decreto.legge:2012-09 |                                                               |
   | -02;5%20%20http://www.normattiva.it/uri-                                   |                                                               |
   | res/N2Ls?urn:nir:stato:decreto.legge:2012-18-10;179>`__                    |                                                               |
   +----------------------------------------------------------------------------+---------------------------------------------------------------+
   | `D.L. 24 giugno 2014, n. 90 <http://www.normattiva.it/uri-                 | Misure urgenti per la semplificazione e la trasparenza        |
   | res/N2Ls?urn:nir:stato:decreto.legge:2014-24-06;90>`__                     | amministrativa e per l’efficienza degli uffici giudiziari     |
   +----------------------------------------------------------------------------+---------------------------------------------------------------+
   | `Accordo in Conferenza unificata del 21 dicembre 2017 tra il Governo, le   | Agenda per la semplificazione 2018 - 2020 e aggiornamento     |
   | Regioni e le Province autonome e gli enti locali                           | 2015 - 2018                                                   |
   | <http://www.italiasemplice.gov.it/>`__                                     |                                                               |
   +----------------------------------------------------------------------------+---------------------------------------------------------------+
   | `Strategia per la crescita digitale 2014 - 2020 e Strategia italiana per la  | I Piani nazionali per il conseguimento degli obiettivi      |
   | Banda Ultra Larga Approvazione da parte del Consiglio dei Ministri 3 marzo | dell’Agenda digitale europea e nazionale nell’ambito          |
   | 2015 <https://www.agid.gov.it/it/agenzia/strategia-quadro-normativo        | dell’Accordo di Partenariato 2014 - 2020                      |
   | /crescita-digitale-banda-ultra-larga>`__                                   |                                                               |
   +----------------------------------------------------------------------------+---------------------------------------------------------------+
   | `D.Lgs. 30 giugno 2003, n. 196 modificato dal D.Lgs. 10 agosto 2018, n.    | Codice in materia di protezione dei dati personali sul        |
   | 101 per l’adeguamento al Regolamento (UE) 2016/679 del Parlamento Europeo  | trattamento dei dati personali, nonché alla libera            |
   | e del Consiglio del 27 aprile 2016 <http://www.normattiva.it/uri-          | circolazione di tali dati                                     |
   | res/N2Ls?urn:nir:stato:decreto.legge:2003-30-06;196>`__                    |                                                               |
   +----------------------------------------------------------------------------+---------------------------------------------------------------+
   | `L. 7 agosto 2015, n. 124 <http://www.normattiva.it/uri-                   | Deleghe al Governo in materia di riorganizzazione delle       |
   | res/N2Ls?urn:nir:stato:legge:2015-07-08;124>`__                            | amministrazioni pubbliche                                     |
   +----------------------------------------------------------------------------+---------------------------------------------------------------+
   | `D.Lgs. 19 agosto 2016, n. 175 <http://www.normattiva.it/uri-              | Testo unico in materia di società a partecipazione pubblica   |
   | res/N2Ls?urn:nir:stato:decreto.legge:2016-19-08;175>`__                    | che recepisce le forme che consentono di avvalersi del        |
   |                                                                            | modello denominato in *house providing* conformemente ai      |
   |                                                                            | principi e agli indici identificativi stabiliti               |
   |                                                                            | nell’ordinamento comunitario                                  |
   +----------------------------------------------------------------------------+---------------------------------------------------------------+
   | `L. 28 dicembre 2015, n. 208 <http://www.normattiva.it/uri-                | Disposizioni per la formazione del bilancio annuale e         |
   | res/N2Ls?urn:nir:stato:legge:2015-28-12;208>`__                            | pluriennale dello Stato                                       |
   +----------------------------------------------------------------------------+---------------------------------------------------------------+
   | `D.Lgs. 18 aprile 2016, n. 50 <http://www.normattiva.it/uri-               | Codice degli appalti e delle concessioni in attuazione delle  |
   | res/N2Ls?urn:nir:stato:decreto.legge:2016-18-04;50>`__                     | direttive 2014/23/UE, 2014/24/UE e 2014/25/UE                 |
   +----------------------------------------------------------------------------+---------------------------------------------------------------+
   | `DPCM 31 maggio 2017 <http://www.gazzettaufficiale.it/gazzetta/serie_gener | Approvazione del Piano Triennale per l’informatica nella      |
   | ale/caricaDettaglio?dataPubblicazioneGazzetta=2017-07-15&numeroGazzetta=16 | pubblica amministrazione 2017 - 2019 (Visto di regolarità     |
   | 4>`__                                                                      | amministrativo-contabile Prot. 1444/2017 del 6 giugno 2017)   |
   +----------------------------------------------------------------------------+---------------------------------------------------------------+
